\section{Dance Macabre}

Luolassa lukin,\\
peikkojen, pukin\\
sorkkien siro sipsutus käy.\\
Hyytävä viima,\\
karkelon kiima,\\
silmät ja sarvet, muuta ei näy.\\
Veikkonen kuule, kauhistu, oi\\
hiisien himohirnunta soi.\\
Ruumiita tuokaa,\\
saavista juokaa,\\
hornassa hurrataan.

Aaveet ja peikot\\
tanssivat, heikot\\
haisevat haaskat horjuvat pois.\\
Luurangot laukkaa,\\
kurkustas’ haukkaa\\
hengen jos saada vois.\\
Helvetin kaikki kauhut on nyt,\\
pääpirun kanssa temmeltänyt.\\
Piiloudu loukkoon,\\
hullujen joukkoon\\
muuten sut hiisi vie.